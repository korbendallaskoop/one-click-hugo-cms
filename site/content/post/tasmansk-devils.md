---
title: Kronprinsparret modtog tasmanske pungdjævle
date: 2020-05-29T15:15:15 UTC
description: Den tasmanske regering overrakte mandag sin barselsgave til kronprinsparret - fire pungdjævle
image: 
---
Den tasmanske regering overrakte mandag sin barselsgave til kronprinsparret - fire pungdjævle, som har fået sit hjem i Zoologisk Have i København. Det er præcis seks måneder siden, at direktør Lars Lunding Andersen fra Zoologisk Have i København blev ringet op og spurgt, om haven ville tage imod to tasmanske pungdjævle.

Dyrene var den tasmanske regerings gave til kronprinsparret i anledning af prins Christians fødsel, og mandag blev pungdjævlene officielt overrakt til kronprinsparret, der var mødt op i Zoologisk Have sammen med blandt andre Tasmaniens turistminister Paula Wriedt.

Tasmanerne var meget glade for at høre om den nye prins, og vi forsøgte at finde på en gave, som ingen andre kunne give, sagde den tasmanske minister. Kronprinsesse Mary takkede for gaven, som hun var sikker på ville glæde prins Christian og andre danske børn. Kronprinsparret måtte stå på tæer for at se de små bidske dyr i deres nye anlæg.

Kronprinsesse Mary takkede for gaven, som hun var sikker på ville glæde prins Christian og andre danske børn
